# 3.2.6. Güney Kore

Kore, geniş bantlı internet dâhil olmak üzere dünyanın en iyi bilişim teknolojisini geliştirmek suretiyle devleti daha rekabet edebilir bir konuma getirme yolunda kritik öneme sahip bir araç olarak aktif bir e-Devlet politikası izlemiştir. E-Devletin temelini Ulusal Temel Bilgi Sistemi \(NBIS\) bilgisayar ağları dâhil olmak üzere 1980'li yıllarda atarak, ilgili mevzuatın ve kurumların modernizasyonunu ise 1990'lı yıllarda gerçekleştirmiştir \(TBD, 2016\).

Açık Kamu verisinin paylaşılmasında örnek ülkeler arasında yer alan Kore’de Açık Kamu Verisinin paylaşılmasındaki amaç; insanların bilgi edinme hakkının ve kamu kurumlarının şeffaflığının sağlanması ve bu sayede kamu bilgilerinin özel sektör tarafından kullanımının kolaylaştırması ile yeni iş ve istihdam alanları yaratmak olarak tanımlanmaktadır \(TBD, 2016\).

Haziran 2013’te Güney Kore devleti kamu süreçlerini için “Devlet 3.0” isimli yeni vizyonunu paylaştı. Bu vizyona göre hedef devlet odaklı yaklaşımdan insan odaklı yaklaşıma geçiştir \(The 3rd National Action Plan Republic of Korea, 2016\). Kore Hükümeti açık kamu verisinin paylaşımı konusunda ki düzenlemeleri Temmuz 2013 tarihinde çıkarmış olduğu “Açık Kamu Verisinin Sağlanması ve kullanılması” kanunu ile sağlamıştır. Ayrıca bu konuda Cumhurbaşkanlığı kararnamesi ile diğer kanun ve yönetmelikler bulunmaktadır. Kore Devleti açık kamu verisinin paylaşılmasında özellikle devlet gizliliğini ve telif haklarını ihlal etmeyecek bir yaklaşım sergilemektedir. Bu şekilde hem devletin hem de üçüncü tarafların zarar görmesi önlenmektedir \(TBD, 2016\).

Bu kanun kapsamında Açık Veri Strateji Kurulu oluşturulmuştur. Bu kurul; Strateji Kurulu, Çalışma Kurulu ve Uzman Kurulu olarak üç alt kuruldan oluşmaktadır. Kurulun görevi; Açık kamu verilerine ilişkin politikaları belirlemek, planlar oluşturmak ve uygulanması değerlendirmektir.

![A&#xE7;&#x131;k Veri Strateji Kurulu](../../.gitbook/assets/image%20%281%29.png)

Devlet 3.0 Güney Kore’nin AYO’ya katılımında etkin role sahiptir \(gov30.go.kr, 2014\). ABD, Endonezya ve diğer AYO ülkelerinden farklı olarak açık devlet süreçlerini AYO Açık Devlet Eylem Planı üzerinden yürütmektedir. \(The 3rd National Action Plan Republic of Korea, 2016\).

Güney Kore devletinin ulusal portalı data.go.kr, Güney Kore İçişleri Bakanlığı ile Güney Kore Ulusal Bilgi Toplumu ajansı tarafından yönetilmektedir \(data.go.kr\).

Vatandaş veya özel sektör paylaşılmasını istediği açık kamu verisini kurula müracaat ederek talepte bulunabilmektedir. Kurulun uygun görmesi halinde talep edilen veri açık kamu verisi olarak yayınlanmaktadır. Paylaşılan veriler; Eğitim, Arazi, Finans, Sanayi ve İş, Refah Seviyesi, Gıda ve Sağlık, Kültür ve Turizm, Tıp, Güvenlik, Taşımacılık, Çevre ve Hava, Bilim ve Araştırma, Tarım, Diplomasi ve Kanun kategorilerinden oluşmaktadır \(TBD, 2016\).

