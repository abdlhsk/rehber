# 3. DÜNYADA AÇIK DEVLET VERİSİ

Başta internet olmak üzere bilgi ve iletişim teknolojilerindeki gelişmeler insanların ve kurumların içeriği üretme, tüketme ve etkileşim yöntemini tamamen değiştirmiştir. Bu değişim kamu hizmetlerinin de dönüşümüne ivme kazandırarak birçok ülkenin e-devlete yönelik dönüşümleri dijital politikalarının merkezinde olmasını sağlamıştır. Elektronik ortamda sağlanan hizmetlerin her geçen gün artması ülkedeki yönetişim mekanizmasını da olumlu bir şekilde yansımaktadır. Ayrıca tüm bu gelişmeler açık devlet verisine yönelik girişimler için de bir ivme sağlamıştır. Birçok ülkede açık devlet girişimine yönelik eylem planı ya da uygulama seviyesinde girişim söz konusudur. Bu kapsamda; bu başlık altında birinci kısımda çok uluslu uluslararası sivil toplum kuruluşlarının faaliyetleri ikinci kısımda ise ülkelerin açık devlet verisine yönelik politika ve uygulamaları araştırılacaktır.



