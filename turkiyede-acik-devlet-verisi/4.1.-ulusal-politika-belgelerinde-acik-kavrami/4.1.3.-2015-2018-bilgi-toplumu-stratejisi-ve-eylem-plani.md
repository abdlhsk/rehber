# 4.1.3. 2015-2018 Bilgi Toplumu Stratejisi ve Eylem Planı

2015-2018 döneminde takip edeceği Bilgi Toplumu Stratejisi ve Eylem Planı Yüksek Planlama Kurulu tarafından kabul edilerek 6 Mart 2015 tarihli Resmi Gazetenin mükerrer sayısında yayımlanmıştır. 2015-2018 BTS’nin odağı büyüme ve istihdamı artırma olarak belirlenmiş ve e-Devlet çalışmalarına yön verecek “Kamu Hizmetlerinde Kullanıcı Odaklılık ve Etkinlik” adında bir eksen tanımlanmıştır. Bu eksen için belirlenen temel amaç şu şekilde ifade edilmiştir \(UDHB, 2016\).

Türkiye’nin politika dokümanlarında ilk defa İlgili eylem planında “açık devlet” ve “açık veri” kavramlarına yer verilmiştir. Bu kapsamda “açık devlet” yaklaşımının kamu yönetiminde şeffaflığı içerdiği, bu yaklaşımın hayata geçmesinde kamu verisinin üçüncü taraflarla paylaşılması, bir yandan katma değerli yeni hizmetlerin yaratılmasını sağladığı ifade edilmiştir\(BTDB, 2015\). Türkiye’nin bir kamu açık veri kataloğu oluşturması gerekliliği 2012 sonu itibarıyla bu tip kataloğa sahip ülke sayısının 40’ı geçtiği, BM e-devlet gelişme endeksinde en üst sıradaki 10 ülkenin tamamı açık veri katalogları kurduğu istatistiği paylaşılarak belirtilmiştir.

Bilgi Toplumu Stratejisi ve Eylem Planı’nda Kamu Hizmetlerinde Kullanıcı Odaklılık ve Etkinlik başlığı altında açık devlet verisi ve açık devlet esaslarına yönelik yol adımları 319 ve 320 nci adımda ifade edilmiştir:

**319.** Kamu verisinin paylaşımı ve yeniden kullanımına ilişkin politikalar geliştirilecek; buna dayalı olarak kamu verisinin üçüncü taraflarca yeni katma değerli ürün ve hizmetler için yeniden kullanılmasına ilişkin yasal ve idari düzenlemeler yapılacak, ayrıca gerekli teknik altyapı oluşturulacaktır.

**320.** Kamu politikalarının oluşturulmasında ve kamu karar alma süreçlerinde katılımcılığın desteklenmesine yönelik tedbirler alınacak; kamu yönetiminde BİT destekli katılımcılık uygulamaları geliştirilecektir.

| **No** | **Eylem** | **Amaç / Açıklama** |
| :--- | :--- | :--- |
| 67 | Kamu Verisinin Paylaşılması | Kamu verisinin paylaşımı ve yeniden kullanımına ilişkin politikalar geliştirilecek; buna dayalı olarak kamu verisinin üçüncü taraflarca yeni katma değerli ürün ve hizmetler için yeniden kullanılmasına ilişkin yasal ve idari düzenlemeler yapılacak, ayrıca gerekli teknik altyapı oluşturulacaktır. |

_**Tablo: 2015-2018 Bilgi Toplumu Stratejisi ve Eylem Planı**_

Başbakanlık’a tayin edilen bu eylem planı yerel yönetimler dahil tüm kamu kurumları ve kuruluşlarının topladıkları verileri  kişisel bilgilerin korunması, güvenlik, ticari sır vb. kısıtlar dikkate alınarak politika adımlarının atılması, hukuki ve teknik altyapının sağlanması ve verilerin paylaşımının sağlanacağı kataloğun açılması gibi adımları içermektedir. İlgili eylem planının gerekçesi olarak Türkiye’nin daha önce aktif üyesi olduğu AYO’ya taahhütte bulunduğu faaliyetler arasında kamu bilgisinin paylaşımına da yer verilmesi gösterilmiştir.

Kamu kurumları tarafından üretilen, işlenen ve muhafaza edilen bilgilerin, belirli ilke ve kurallar çerçevesinde, söz konusu bilgileri değişik ekonomik ve sosyal amaçlarla işleyerek toplumun tümü için katma değerli hizmetlere dönüştürebilecek kişiler ve girişimlerle paylaşılmasına yönelik çalışmaların yapılmasına ihtiyaç duyulduğu, ülkemizde kamu verisinin yeniden kullanılmasının yasal altyapısı ve verinin uyması gereken ölçütler henüz belirlenmediği, verinin yeniden kullanımını kolaylaştırmak için, sadece istatistiki olarak özetlenmiş veriye değil, aynı zamanda kişisel ve hassas bilgilerden arındırılmış ham veriye de yer veren açık kamu verisi kataloğu oluşturulmasına ihtiyaç duyulduğu eylem planında belirtilen diğer gerekçelerdir.

Eylem planının gerekçeleri şu şekildedir \(BTDB, 2015\):

* Kamu verisinin yeniden kullanımına ilişkin ilke, usul ve esaslar belirlenecektir. Bu çalışmaya merkezi ve yerel kamu kurumlarının yanı sıra özel sektör, STK ve üniversiteler de katkı verecektir.
* Veri paylaşımına ilişkin yasal ve idari engeller konusunda bir çalışma yapılacak ve engellerin giderilmesi için gerekli düzenlemeler hayata geçirilecektir.
* Yeniden kullanıma açılabilecek verinin tanımı yapılacak ve Kamu Veri Kataloğu oluşturulacaktır.
* Kamu kurumlarının belirlenen usul ve esaslar dâhilinde, hangi teknik standartlarda veri paylaşabilecekleri ve verinin güncel tutulması konularında bir rehber oluşturulacaktır.
* Kamu verisinin paylaşımı için gerekli olacak altyapının teknik özellikleri belirlenecek ve veri.gov.tr portalı hizmete açılacaktır.
* Kamu kurumları, belirlenmiş usul ve esaslara uygun olarak bir takvim çerçevesinde verilerini paylaşıma açacaktır.
* Kamu kurumlarının veri paylaşımı dışında, üçüncü tarafların da kurulacak altyapı üzerinde kamuyu ilgilendiren verileri paylaşabilmelerinin usul ve esasları da belirlenecektir.
* Kullanıcı memnuniyetinin periyodik olarak ölçülmesi ve izlenmesi için gerekli düzenlemeler yapılacaktır.
* Kamuoyunu bilgilendirme çalışması yapılacaktır.



