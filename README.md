# GİRİŞ

### Motivasyon

Kamu verisinin açılması hesap verilebilirliği arttıracak, daha kaliteli ve yeni hizmetlere olanak sağlayacak, operasyon maliyetini düşürecek, kamu kurumlarında ve özel sektörde açık inovasyonu teşvik edecektir. Bu çalışmada amaç; birçok ülkeye göre iyi bir teknik ve yasal altyapıya sahip olmasına karşın henüz ulusal bir açık veri portalına sahip olmayan ve açık devlet verisi süreçlerini uygulamaya sokmayan Türkiye’nin mevcut konumunun irdelenmesi, Açık devlet verisinin sahip olduğu yıllık yaklaşık 3 trilyon dolarlık gelir yaratma potansiyelinden ülkemizin de pay sahibi olmak adına hangi uygulamaları nasıl gerçekleştirebileceği ve ne tür adımları atabileceğine dair genel bir değerlendirme yapmaktır.

### Method

Çalışma beş bölümden oluşmaktadır. **Birinci bölümde**; açık devlet verisinin temelini oluşturan ve benzer tanımları barındıran çeşitli kavramların literatürdeki karşılıklarına yer verilmiştir. **İkinci bölümde**; açık devlet verisinin yapısal özelliklerinden bahsedilmiş, kavramsal çerçeve ile sık kullanılacak tanımlara yer verilmiştir. **Üçüncü bölümde**; çok uluslu uluslararası sivil toplum kuruluşlarının faaliyetleri ve ülkelerin açık devlet verisine yönelik politika ve uygulamalarına yer verilmiştir. **Dördüncü bölümde**; direkt veya dolaylı olarak ulusal politika belgelerinde açık devlet ve açık devlet verisine yönelik süreçler ile ilgili ulusal politika dokümanları ve dokümanların neticesinde yürürlüğe girmiş ulusal mevzuat incelenmiş, Türkiye’nin uluslararası endekslerdeki konumuna yönelik değerlendirmelerde bulunulmuştur. **Beşinci bölümde** ise; çalışma kapsamında edinilen bulgular sonucunda oluşturulan model ifade edilmiştir.

### Hedef

Bu çalışmanın yayınlanmasıyla hedef açık devlet verisi ekosisteminin üç ana paydaşında \(kamu, özel sektör, vatandaş\) açık veri bilincini oluşturmada katkı sağlamaktır. Çalışmanın ikinci kısmında ise hedef civic hacking kavramını tanımlamak ve vatandaşın açık devlet verisini kullanarak hangi uygulamaları geliştirebileceklerini ortaya koymaktır.

### Referans

![Bu eser Creative Commons At&#x131;f 4.0 Uluslararas&#x131; Lisans&#x131; ile lisanslanm&#x131;&#x15F;t&#x131;r.](.gitbook/assets/image%20%287%29.png)

Bu rehber üzerinde 1, 3, 4, 5 no'lu başlıklarda yer alan veri ve bilgileri bireysel ve kurumsal çalışmalarınızda uluslararası referans standartları esas alarak kullanabilirsiniz.

2 no'lu başlık altında yer alan veri ve bilgileri bireysel ve kurumsal çalışmalarınızda kullanmak isterseniz aşağıdaki format kullanabilirsiniz.

| APA | TOPCU, A , IŞIK, A . \(2019\). Açık Devlet Verisi Süreçlerine Dair Bir Model Önerisi. Avrupa Bilim ve Teknoloji Dergisi , \(17\) , 833-843 . DOI: 10.31590/ejosat.614933 |
| :--- | :--- |


> ## **YAZARLAR** 
>
> #### Abdullah IŞIK                                                                                      Ahmet Ercan TOPCU
>
> #### abdullahisik.stb@gmail.com                                                ahmet.topcu@aum.edu.kw

